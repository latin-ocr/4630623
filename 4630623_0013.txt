7

structurae, quam sententiae sustinendae curiosior in libro antiquo
addidit manum, quippe opinabatur, centurionem contumeliose vocari
legatum consularem.“ Wexius valde contra hanc sententiam disputat.⁷)
Dicit enim: primum nemini in mentem venire poterat voci „servos“
interpretamentum adjicere „manum“; deinde: „ita turbatur chiasmus,
quem non Cicero modo, sed etiam Tacitus valde amat.“ — Ad
refutandam Ritteri sententiam his verbis non multum aut nihil
omnino dictum est: nam profecto Rittero nunquam in mentem
venit, tali modo locum explicare3 quo enim verbo Ritterus contendit,
voci „servos“ tanquam interpretamentum adjectum esse „manum ‘?“
Chiasmus sane turbatur hoc loco, sed hoc profecto parvi momenti
est. inveniuntur multa exempla non solum apud Tacitum sed etiam
apud Ciceronem, in quibus chiasmus turbatus est.

CAPUT 11.

DE FALsoe enossssmm.

Postquam Tacitus in prooemio causas cur scripturus esset
hunc librum nobis exposuit, capite quarto ad rem ipsam tractan-
dam progreditur.

Cn. Julius Agricola vetere et illustri Forojuliensium
ortus, utrumque avum Procuratorem Caesarum habuit:
„quae equestris nobilitas est.“

Ita in omnibus codicibus legitur. Jam Weikertus oneravit
verba „quae equestris nobilitas est“ - glossematis suspi-
cione: quidquid significant haec verba, inquit, satis id notum erat
legentibus. De tam lubrico argumento ne verbum quidem amittimus.
Post Weikertum Wexius summo ardore haec verba impugnat-⁸)
Refutat primum Walchii sententiam de hoc loco, deinde Waltheri
sententiam et haec de his verbis dicim... ex his omnibus apparet
novitiae originis esse hoc additamentum, intrusum ab homine satis
docto, qui sciret, procuratores, qui non equites essent, equestrem
dignitatem sibi et suae genti procurasse. — Videamus, quid sit
tribuendum Wexii sententiae.

Primum Wexius negare non potest, in omnibus codicibus
verba „quae equestris nobilitas est‚“ inesse: hoc profecto eum certe
cautiorem in judicio reddere debebat: deinde eius ratiocinatio ex
mea quidem sententia non est tam firma neque tam vera, ut Walchii

················ ”) ”mcin'mprdlegomena p. 120.
⁸) cf. prolegomena p. 112.

