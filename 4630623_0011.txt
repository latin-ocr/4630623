5

Magnum emblematis alieni signum peritis etiam verba „in tanto
viro“ ostendent3 ipse haud dubie scripturus fuit „integritatem at—
que abstinentiam referre,“ quamquam hoc quid sibi velit, multi
lectores non percipient.“ Tacitus profecto non est is, qui longis
ambagibus utatur, est simplex et scribendi concisam et obscuram
brevitatem magnopere amat. Id quod verbis, quae nobis valde sus·
pecta videntur, additur, jam antea proximis verbis exposuerat. Initio
enim capitis dixerat: Agricola naturali prudentia, quamvis inter to·
gatos, facile justeque agebat3 et deinde . . . ubi conventus ac iudicia
poscerent, gravis, intentus, severus et saepius misericors, ubi officio
satisfactum, nulla ultra potestatis persona. Tristitiam et- arrogantiam
et avaritiam exuerat.“ Nonne his verbis praecedentibus illa (inte-
gritatem . . . injuria virtutum fuerit) prorsus supervacanea sunt? nonne
prorsus eadem sententia in illis verbis negative — ut ita dicam —-
repetita est? Profecto! nam quid aliud significat vox „integritas,“
nisi eum, qui juste vivat! quid aliud vox „abstinentia,“ hoc loco
significat, nisi eum, qui se abstineat ab iis vitiis, quae Tacitus paulo
ante ab Agricola abiudicaverat‘? nonne reprehendit Tacitus hisce
verbis id, quod modo admiserat? Quum igitur haec verba a sim-
plicitate et brevitate Tacitei stili abhorreant, quum ad totum locum
explicandum nil offerant, et praesertim quum ea cum illis, quae paulo
antecedunt, minime cohaereant, sed prorsus contrarium significent:
supervacanea et a quodam librario ascripta ducimus.

Alterum glossema invenitur capite decimo quinto: leguntur
ibi haec verba:

Singulos sibi olim reges fuisse , nunc binos imponi, e quibus
legatus in sanguinem, procurator in bona saeviret 3 aeque 'discor-
diam praepositorum, aeque concordiam subjectis exitiosam3 „alteri us
manus centuriones, alterius servos vim et contume-
lias miscere.“

Est hic locus ab interpretibus valde vexatus: cod. Vatic. 3429
et cod. Ursini exhibent, teste Dronkio, hanc lectionem:.. „alterius
manus, centurionis alterius servos, vim et contumelias miscere.“ —7
Gronovius conjecit.. „alterius manus, centuriones alterius vim rel„
omissa voce „servos“. — Lipsius emendabatz... „alterum manuS,
centuriones, alterum vim et contum. niisc.“ — Wexius sic scripsit : . . .
alterius manum, centuriones alterius vim, rel. vocabulum „servos“
tamquam glossema exterminandum putat.. Integram librorum scrip-
turam retineri voluerunt Peerlkampius et Odofr. Mulier-us, plerique
cum his consentiunt, in his Halmius.

