6

Recte Beckerus in adnotatione ad hunc locum dicit: „unam
vocem ex tribus redundare, vel manus, vel centuriones, vel servos,
quisque statim videbit.4) Ego cum Rittero v. d. vocem „manus“
pro glossa habendam esse censeo.

Jussa legati centuriones, procuratoris mandata servi exequuntur.
Sic Tac. Ann. XIV. 31 dicit: quod contra vertit, adeo ut regnum
per centuriones (legati Suetonii), domus per servos (procuratoris
Catonis Deciani) velut capta vastarentur. Discrimen, quod — ut
Wexius⁵) contendit — intersit inter centuriones, qui isto in loco
opponerentur servis et inter centuriones, qui nostro loco commemo-
rarentur, parvi momenti est. Consentit Wexius cum Gronovi03 vo-
cabulum „servos“ tanquam glossema exterminandum putat, quod
placuit plerisque editoribus. Intelligunt alterius (sc. procuratoris)
manus (h. e. servos cohortemque eius) centuriones alterius (sc. legati)
vim rel. Sed nemo -— ut bene monuit Waltherus -— unquam
exemplis probavit, manus recte ita dici pro servis, et alterius
manus, centuriones alterius apte invicem opponi. Nec procuratoris
mentio priore, sed posteriore loco erat ponenda, quia paulo ante
prior legatus, et deinde procurator nominatus est, quare vocabula
alterius . . . alterius . . . nunc eodem ordine erunt intelligenda,
neque procurator suis manibus, sed servorum ministerio grassari
solebat. Ciceronis verba (in Verr. ΙΙ. 10), quac Gronovius ad expli-
candum nostrum locum affert, recte jam a Walchio,⁶) Rittero et
Wexio refutata sunt. Ciceronis verba haec suntz... „comites illi
tui delecti manus erant tuae, praefecti, scribae, medici, accensi,
haruspices, praecones manus erant tuae: quo quisque te maxime
cognitione, affinitate, necessitudine aliqua attingebat, ita maxime
manus tua putabatur: cohors tota illa tua, quae plus mali Siciliae
dedit, quam si centum cohortes fugitivorum fuissent, tua manus sine
controversia suit.“ Quibus in verbis vox „manus“ prorsus aliam
significationem habet: significat enim corporis manus, sed non co-
hortem aliquam. Ritterus, cuius sententia de nostro loco mihi valde
probabilis videtur, haec pro explicatione addit: „propter vicinum
alterius proximum nomen centuriones scribae imprudentia assimila-
tum est centurionis. Jam genitivi regimen quum deesset, corrector

⁴) Taciti de vita et moribus Agr. libellus recensuit et ad fidem'cod.
Vatic. emendavit notasque adspersit J. H. Becker, Hamb. 1826.

⁵) cf. prolegomena p. 119.

⁶) Tacitus Agricola: Urschrzsft, Uibcrsetzunffl Anmcrkunycn und eine

Abhandlunq ilber die Kunstform der antiken Bioyraphie durch J. L. Walch
Berlin 1828. cf. de nostro loco p. 221.

